Schůze správní rady (11), 7. 6. 2016
====================================
Přítomni: Žáno, Pánča, Eda  
Host: Radek7t

Zahájení: 21:10, u Zeleného stánku (u Ferdinanda) u Výstaviště

1. **Přijetí hosta**  
    *USNESENÍ č. 1:* Radek7t bude hostem schůze.  
    *Přijato.* (3 pro)  
    Ergo, Radek7t byl hostem schůze.

2. **Předsedovy informace**  
    - Z důvodu stále nedodaného zápisu minulé schůze [úkol: Eda] byl
      předseda Žáno alespoň ústně na schůzi informován, co se dělo
      v jeho nepřítomnosti minule. Několikrát se upřímně podivil.
    - Pak naopak informoval předseda členy správní rady, že poplatek za
      doménu je již uhrazen. Uhradil ho osobně. Správní rada udělala
      Wow.
    - Dále informoval, že máme příliš mnoho neplatičů členských
      příspěvků a měli bychom přikročit k tvrdšímu vymáhání.  
      *USNESENÍ č. 2:* Předseda rozešle neplatičům první předžalobní
      výzvy. Těmito neplatiči jsou: Jája, Mokl, Vlčák, Rupek (posledně
      jmenovaný navíc dluží i za 2015).  
      *Přijato.* (3 pro)  
      [úkol: Žáno]

3. **Hospodský kvíz**  
    - zájem dosud vyjevili Rupek, Žáno, Eda, Pánča
    - získali jsme pro naši věc hosta Radka7t, oslovíme ještě další
      vzdělance napřímo
    - Žáno pověří Rupka, aby vše zorganizoval [úkol: Žáno pověřit, Rupek
      zorganizovat]

(přerušení 21:20 -- 21:30)

4. **Všespolková schůze**  
    - je čas na další schůzi, tentokrát na zahrádce; stanovili jsme
      datum na 23. června, začátek schůze v 19:45 buď v Tiskárně na
      vzduchu (ale tam začne ve 20:30 filmová projekce), nebo spíš
      v sousedním Pražanu [úkol: Žáno pošle pozvánku členům]
    - program: pranýřovat neplatiče, vytknout nečinnost ceremoniáři,
      zrekapitulovat úkoly, dořešit otázku pretoriánů správní rady,
      posunout dál realizaci virálního videa, náměty ke zlepšení,
      Radkova7t oslava konce základní školy, přetřes
    - do bodu Přetřes by měl každý přijít s něčím, co má na srdci,
      s návrhy, nápady, či problémy a palčivostmi, co ho
      v Holešovicích-Bubnech trápí
        - krásným příkladem je Zuziččin nápad na psí facebook, kam by
          každý pejskař v Praze 7 musel umístit fotku svého psa, abychom
          mohli identifikovat ty psy, kteří znečišťují ulice nejvíce

Zakončení: 22:02

Zapsal Eda (8.6.)  

 vim: textwidth=72 : autoindent : expandtab : ft=markdown :
 enc=utf8
