Schůze správní rady (5), 1. 12. 2015
====================================
Přítomni: Žáno, Pánča, Eda  
Host schválený správní radou: Bětka  
Omluvena: Bětka  
Zapisovatel: Eda  

Zahájení: 22:30, Na Nové šachtě

1. **Shrnutí předchozího zápisu**  
    Žádný úkol nezůstal nesplněn.

2. **Nakládání s financemi**  
    - Žáno navrhuje upravit vnitřní předpisy pro nakládání s financemi,
      aby bylo dané, kdo smí nakládat s jakou částkou
    - správní rada navrhne na nejbližší členské schůzi tato pravidla:
        - do 1000 Kč na jednu položku (účet či paragon) smí platit
          předseda
        - do 100.000 Kč již musí schvalovat správní rada
        - vyšší položky podléhají schválení členskou schůzí (velmi málo
          flexibilní)
    - Žáno navrhuje, abychom později, až budeme mít na účtu větší pohyb,
      propojili tento s webem spolku a zobrazovali tam dění na účtu

3. **Referát o valencijských pejskařích**  
    - přednesl Eda, který za tímto účelem vycestoval s Bětkou do
      španělské Valencie
    - Je tam řádově méně psů, tak málo, že z nich může mít člověk
      i radost, když je potká.
    - I valencijští psi jsou prasata, ovšem jejich hovna jsou tam
      pojímána umělecky. Ukázka je na přiloženém [slajdu č.
      1](../appendices/zapis_05sr5_instalace.jpg), na němž Eda ukazuje
      fotografii stojací briketky ve tvaru válečku. Podle Edy
      valencijský pejskař sám s hovnem pracuje a umělecky ho zasazuje do
      veřejného prostoru.
    - Shodli jsme se, že nám ujíždí vlak a Valencijci jsou jednoznačně
      daleko před námi.

4. **Plakát o toxokaroze**  
    - Žáno ukazuje fotografii irského plakátu upozorňujícího na málo
      známý problém se psy: totiž [škrkavku
      psí](https://cs.wikipedia.org/wiki/%C5%A0krkavka_ps%C3%AD),
      jejichž larvy způsobují ztrátu zraku dětí nad pět let
    - Shodli jsme se, že bychom měli rozjet podobně výmluvnou kampaň
      i u nás.


Zakončení: 22:50

Zapsal Eda (3.12.)  

 vim: textwidth=72 : autoindent : expandtab :
 enc=utf8
