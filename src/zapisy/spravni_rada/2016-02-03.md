Schůze správní rady (7), 3. 2. 2016
===================================
Přítomni: Žáno, Pánča, Eda  
Host: později Jája  
Zapisovatel: Eda  

Zahájení: 21:19, Na Nové Šachtě

Přerušení: 21:20 -- 21:34 (Edovi přinesli segedín)

1. **Gratulace a poděkování**  
    Správní rada gratuluje Edovi k rychlému snědení nemalé porce
    segedínu.  
    Předseda děkuje členům správní rady za práci pro spolek.

2. **Hosting webu**  
    Je nutno osvojit si práci se spolkovým bankovním účtem a poslat
    Houbovi peníze za hosting. [úkol: Žáno]

3. **Příprava programu členské schůze**  
    - kolotoč -- zvážit příspěvek spolku na opravu Letenského kolotoče,
      cenu rozhodnout s ohledem na ostatní přispěvatele na [transparentní
      účet](http://www.kb.cz/cs/on-line-sluzby/on-line-informace/transparentni-ucty/105894151-narodni-technicke-muzeum/detail-uctu-1079304750207.shtml),
      aby se jméno našeho spolku zaskvělo beze studu
        - za 13 měsíců sbírky se vybralo 350 tisíc, v roce 2016 přibylo
          17 příspěvků (výhradně od jednotlivců) od 150 do 5000 Kč
          (průměr 690 Kč, medián 300 Kč)
    - připomenout placení poplatků na rok 2016: 500 Kč každý člen
    - připomenout přípravu insignií spolku
    - shrnout dosavadní spolkové nápady [úkol: Eda H], vybrat realizátory
      projektů
    - Otvírání studánek 2016 zřejmě s hojnější účastí, shrnout poznámky
      z minulého ročníku, zařídit propagaci
    - schválit reprefond na schůze správní rady
    - informace o výsledcích soutěže o žertovné hovno, resp. psa
      v choulostivé situaci (uzavření 31.1.) -- kdo splnil úkol
      a zúčastnil se?
    - informace o prvním čísle Hovnovin -- kdy vyjde?
    - informace o spolkové knihovně -- z architektonického hlediska by
      mohla vykrádat Kaplického nápad a mohla by být jakožto pouze
      spolková mnohem skromnější, dala by se například vytisknout na 3D
      tiskárně a nosit v kapse do hospody (za tímto návrhem ale
      pravděpodobně stojí zejména závěrečná runda panáků v barvě ubrusu
      od pivovaru Staropramen)
    - finanční pravidla spolku
    - žádost o zprávu smírčí a revizní komise za rok 2015
    - projít dosavadní úkoly, nesplněné znovu připomenout na schůzi
      [úkol: Eda H]

22:17 přichází host Jája a je aklamačně ustanoven hostem s nejširšími
právy -- totiž s právem slova

4. **Scénář virálního videa o toxokaroze**  
    - využít Rupkův dron
    - délka 2-3 minuty, aby dostál svému virálnímu charakteru
    - děj retrospektivní
    - točit na telefon, je to moderní a roztřesené (zapnout aplikaci
      "rušení stabilizace obrazu")
    - dospělý slepec jde po chodníku, šlape do lejn
    - sousedka se psem se ho ptá, jak vlastně přišel o zrak
    - ve flashbacku vzpomíná, kterak to tehdy všechno začalo
    - celý flashback v oparu, jako staré video -- zřejmě použít nějakou
      aplikaci "VHS"
    - dítě sedí na dětském hřišti, na pískovišti se dloube v hovně
    - nepoužívat skutečná hovna, raději ta ve spreji
    - prostřih do nemocničního prostředí
    - na závěr se děj vrací do přítomnosti, dvojice v hovoru vchází do
      domu
    - slepec požádá sousedku, zda by mu nezkontrolovala schránku, má ji
      úplně nahoře
    - žena, pohnutá po vyslechnutí příběhu, stiskne zuby, zvedne ruce ke
      schránce, čímž oběsí pejska na obojku
    - záběr na psa ve videu nebude: jen zřetelné vodítko vedoucí od
      rukou dolů pod záběr, škubání vodítka, možná kňučení, pak klid.
      Pohled sousedky od schránky dolů.
    - potom se obraz zastaví (nebo střih na čisté pozadí) a začne se
      psát nějaký statistický údaj o toxokaroze; písmena přibývají
      postupně, font i zvuk odpovídá psacímu stroji, což zdůrazní
      fakticitu údaje i dramatičnost situace
    - následuje tzv. gilotinová stmívačka s kapičkou krve; případně
      razítko spolku přes celý záběr, od nějž odstříkne maličko krve
    - nápis "Při natáčení tohoto klipu zemřel jeden pes. Všem
      protagonistům se daří skvěle." ...tam asi dávat nebudeme
    - zjistit, zda nám Bubák napíše hudbu; zjistit, zda nám MD zapůjčí
      psa Vincka

5. **Znak spolku**  
    - jeden z Jájových návrhů znaku: střevíc v hovně a otazník (označuje
      jej za zástupce tzv. výhružného typu znaku), váhá, zda raději
      nepoužít nějaký výrazný typicky místní historický motiv
    - z další diskuse vzešel návrh: v pravé polovici pražský znak (jen
      na špičce meče v bráně je napíchnuté nepatrné hnědé psí hovínko),
      v druhé polovici tři zásadní šišky: chmelová šiška, šiška chleba
      a hovno

Zakončení: 23:08

Zapsal Eda (4.2.)  

 vim: textwidth=72 : autoindent : expandtab : ft=markdown :
 enc=utf8
