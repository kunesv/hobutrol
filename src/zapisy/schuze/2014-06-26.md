Třetí schůze, 26. 6. 2014
=========================

Přítomni: Žáno, Zuzi, Houba, Pánča, Eda, Jája  
Host: Tonek  
Zapisovatel: Eda  
Ověřovatel: Zuzi  

Zahájení: 19:17, Na Baště

1. **Formální úkony**  
	- Správní rada pověřila Edu vyhotovením zápisu schůze
    - Zuzi byla aklamací zvolena ověřovatelkou zápisu
    - všichni přítomní vzali na vědomí plnou moc, kterou Mokl
      pověřil Houbu pro tuto schůzi zastupováním ve všech
      spolkových otázkách

2. **Program schůze**  
   Program schůze v následujícím znění byl schválen jednomyslně:
    - Zpráva o schůzce Plánuj Letnou
    - Plánování programu na rok 2014
    - Stanovení výše členských příspěvků
    - Různé

3. **Plánuj Letnou**  
     Eda podal zprávu o poslední schůzce iniciativy Plánuj
     Letnou (<http://www.anthropictures.cz/planuj-letnou>), jíž se spolu
     s Pánčou zúčastnili. Shromáždění členů Edovi
     vděčně poděkovalo.

4. **Úkoly pro nejbližší dobu**
    - Zřídíme poštovní schránku na adrese sídla spolku. [úkol: Jája,
      3.7. H]
    - Zřídíme bankovní účet zdarma. [úkol: Žáno H]
    - Zřídíme datovou schránku. [úkol: Žáno]
    - Budme mít logo/znak. [úkol: Jája nakreslí]
    - Zřídíme webové stránky spolku. [úkol: Houba, 26.7. H] Správní
      rada dodá pokyny týkající se jejich obsahu. [úkol: správní rada,
      na starost má Pánča]

5. **Otvírání studánek**  
    - správní rada vymyslí návrh akce Otvírání studánek [úkol: správní
      rada H]
    - Zatím se jeví pravděpodobné, že letos by proběhl nultý ročník na
      podzim, jen pro nejbližší přátele a známé. Po úspěchu, se kterým
      počítáme, by další ročníky byly otevřené širší veřejnosti
      a pořádané vždy na jaře (což svědčí názvu akce).
    - Vyvstala otázka (a z otázky spor), zda je vhodné pořádat akci jako
      nutně alkoholickou. Houba (a s ním též Mokl) se
      domnívá, že to je nevhodná podpora alkoholismu a bude poškozovat
      dobré jméno spolku. Žáno si naopak stojí za tím, že
      s alkoholem akce stojí a padá a nabízí abdikaci na předsednictví
      spolku. Následné hlasování dopadlo nerozhodně (3:3) a po kratší
      diskusi v opakovaném hlasování se vyslovili čtyři přítomní pro
      alkohol a tři proti alkoholu. Tím je rozhodnuto, že akce bude
      pořádaná jako alkoholická a že předseda obhajil své křeslo.
    - V průběhu večera zazněla skvělá myšlenka, která má naději spor
      urovnat: Počet piv, která musí soutěžící během Otvírání studánek
      vypít, bude určený pro celý tým -- a bude záležet jen na
      soutěžících, jak si piva mezi sebou rozdělí a zda budou chtít
      ponechat jednoho člena týmu se zcela střízlivou hlavou.

6. **Členské příspěvky**  
    - Návrhy se pohybovaly v poměrně širokém rozmezí od 500 Kč po 2400
      Kč ročně. V diskusi zaznívaly argumenty proti zbytečnému hromadění
      peněz, dokud nemáme záměr, jak s nimi naložit. Příspěvky je možné
      zvýšit, když bude jasný účel, na jaký je potřebujeme.
    - Po diskusi byla schválena částka 500 Kč na člena na rok a to všemi
      sedmi hlasy pro návrh.

7. **Virální video proti znečišťování ulic**  
    Padl, a dále byl v bouřlivé diskusi rozvíjen, návrh, abychom
    natočili virální video, které by přimělo pejskaře i jejich okolí
    nebýt lhostejní ke znečišťování, které psi způsobují. Video by
    převracelo role zvířat a lidí -- nahý člověk by běhal po ulici
    a močil a kálel by na chodník a stejně jako u psa by se tomu nikdo
    nepodivoval. (Taková bajka naruby.) [TODO ještě tam byl nějaký
    nápad.] Mohl by nám s videem pomoci rodák Kryštof?


Přerušení schůze: 21:50 až 22:15 (důvod: Nutný přesun z Bašty na
Paliárku)


8. **Různé**  
    - Měli bychom se před podzimními komunálními volbami otázat
      kandidujících stran, jaký je jejich postoj k psí otázce. [úkol:
      správní rada, zaštiťuje Žáno N]
    - Měli bychom zmapovat různé občanské i politické iniciativy, které
      se v posledních měsících objevily na Praze 7 a které by mohly být
      v budoucnu našimi partnery pro různé projekty či lobbing. Jedná se
      například o tyto: Letná sobě, Praha 7 sobě, Plánuj Letnou a další.
      [úkol: Eda]
    - Další shromáždění bude svoláno do 2 měsíců. Správní rada se sejde
      dříve.
    - Smírčí a revizní komise se bude scházet na Petřinách. (Odhlasováno
      dvěma hlasy pro a jedním proti.)
    - Příště se musíme věnovat tématu fundraisera.

Zakončení: 23:10

Zapsal Eda (12.7.)  
Ověřila Zuzi (12.7.)

 vim: textwidth=72 : autoindent : expandtab :
 enc=utf8
