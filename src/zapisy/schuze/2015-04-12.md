---
title: Čtvrtá schůze
date: 2015-04-12
layout: zapis.html
---
Přítomni: Žáno, Zuzi, Houba, Pánča, Eda, Jája, (Mokl skrz plnou moc)
Host: Julie
Zapisovatel: Eda

Zahájení: 19:13 u Šlechtovy restaurace, druhdy výstavního klenotu naší
čtvrti

1. **Formální úkony**
   - Schůzi zahájil Žáno
   - Mokl je zastoupen plnou mocí Houbou
   - schůze nebyla svolána s dostatečným předstihem, všichni přítomní
     jsou s tím ovšem srozuměni, čímž se schůze stává usnášeníschopnou
   - host Julie je schválena jako host dnešního zasedání spolku

2. **Finance**
   - založíme účet, zřejmě transparentní u Fio [úkol: Žáno]
   - členské poplatky za loňský rok (500 Kč), které jsme nevybrali,
     vybereme
   - USNESENÍ č. 1: Pro rok 2015 stanovujeme výši poplatků 500 Kč
     a jejich výběr se spojí s výběrem za loňský rok, tedy 100 Kč na
     člena.
     Přijato. (4 pro, 2 proti, 1 se zdržel)

3. **Parní čistič**
   - Houba přednáší příspěvek o čistotě ulic, rozdává své reklamní
     materiály
   - jedná se o parní čistič John Deere, podle slov předkladatele
     ideální pro náš záměr
   - předkladatel tímto dále navrhuje, abychom se angažovali osobně
   - předkladatel připouští, že stroj stojí peníze, konkrétně dolary,
     konkrétně 4500
   - zahajuje se diskuse
   - Houba: Přijde-li to spolku příliš, měli bychom najít někoho, kdo
     se problematice bude nadále věnovat -- spíš tým, neboť je to
     komplexní situace, doporučuje tříčlennou komisi.
   - Žáno přináší zásadní protinávrh: jednočlenná komise
   - USNESENÍ č. 2: Moč je horší než hovna.
     Přijato. (7 pro)
       - motto vyplynulo z diskuse
       - je potřeba zajistit jeho latinský překlad [úkol: ceremoniář
         Jája]
   - dům, kde bydlí spolkaři Zuzi a Žáno, je rozežraný od moči;
     vyvstává ovšem otázka, co s domem způsobí pára
   - Jája: Musíme někoho ke koupi tohoto stroje přesvědčit -- nebo to
     jako spolek koupit sami.
   - Žáno nesouhlasí.
   - Houba připojuje svůj dodatek k rešerši, kterou provedl: jako
     alternativa k vítězi, parnímu čisticímu stroji John Deere, se jeví
     hojně doporučovaný ocet.
   - Žáno mění svůj protinávrh na jiný protinávrh: dvoučlenná komise,
     tentokrát i s konkrétním obsazením: Houba, Zuzi.
   - Houba trvá na třech členech, navržené dva členy doplňuje o Jáju.
   - Jája se ke své nominaci vyjadřuje oklikou: V Národním technickém
     muzeu bud výstava parních strojů.
   - Zuzi se ke své nominaci vyjadřuje napřímo: Není si touto svou rolí
     jista.
   - USNESENÍ č. 3: K další analýze problematiky holešovicko-bubenského
     parního čističe ulic ustavujeme dvoučlennou komisi ve složení
     Houba, Jája.
     Přijato. (7 pro)

4. **Pravidla pobytu psů v Praze**
   - Jája navrhuje vytvořit přehled, co platí, co hrozí, pečlivě
     distribuovat uvnitř spolku
   - je tedy potřeba dokončit rešerši, kterou už Zuzi započala [úkol:
     Zuzi]
   - některá fakta zazněla už v následné diskusi
       - Pes na dětském hřišti je zakázán vyhláškou v celé Praze, pod
         pokutou 500 Kč -- tu tedy může dostat majitel i v případě, že
         na samotném vstupu na hřiště žádný zákaz není.
       - Zuzi podotýká, že z diskusí tzv. "pejskařů" jasně vyplývá, že
         oni se ani nesnaží nemočit, neboť mají pocit, že za svůj
         (pochopitelně směšný) roční poplatek se to uklidí

5. **Happening Tusarova**
   - Zuzi zná oplocený parčík v ulici Tusarova (zřejmě na místě bývalé
     zahrádkářské kolonie Jaro), kam důchodci i přes jasný zákaz chodí
     venčit psy
   - Zuzi navrhuje branku v plůtku parčíku po shromáždění
     nezanedbatelného množství důchodců zavřít a zavolat policii
   - jde o test, jak policie zareaguje

6. **Demotivační video**
   - video diskutované na předchozích schůzích, které má demotivovat
     lidi od špinění ulic a zejména okolí špiničů upozornit, že to
     rozhodně není normální
   - Zuzi má kontakt na tři možné filmaře: jeden studuje režii na FAMU,
     dva se hlásí na střih na FAMU
   - cena za video by spolek vyšla zhruba na 3000 Kč


Přerušení schůze: 20:00 až 21:13 (důvod: Nutný přesun ze Stromovky na
Šachtu)

USNESENÍ č. 4: Eda dobře chlastá.
Nepřijato. (3 pro, 1 se zdržel -- leč schůze přestala být
usnášeníschopná)

7. **Doména pro web**
   - návrh z minula, přednáší Eda: BUBEN
   - Žáno kontruje slovem, které nikdy nikdo neslyšel: HOLEBUB
   - Houba a Pánča navrhují, aby doména nejvyššího řádu bylo rozhodně
     .cz
   - protože teď nemáme možnost ověřovat dostupnost domén, musíme
     sestavit pořadí a z něj pak vybrat první, která bude dostupná
     v .cz
   - Pánča šokuje záborem zámořské kolonie Troja a návrhem HOLETROL
   - obecně se má za to, že vypuštění Bubnů z doménového jména, není
     šťastné
   - USNESENÍ č. 5: Houba je muž činu.
     Přijato. (4 pro, 1 se zdržel, 2 chyběli)
   - čtvrtý návrh syntetizující ty předešlé, HOBUTROL, je nadšeně všemi
     přijat
   - Ustanovena pracovní skupina Internet: Pánča, Houba

8. **Knihovna spolku**
   - Jája podává návrh zřídit knihovnu, v ní shraňovat např. všechna
     čísla Hobuletů, mohou tam být i technické týdeníky
   - je nutné si položit a zodpovědět otázku, co má být jejím účelem
   - Žáno navrhuje, aby to byl sběr informací o této čtvrti
   - Jája oponuje, že to může být sběr informací i o ostatních čtvrtích
   - Ustanovena pracovní skupina Knihovna: Jája, Žáno

9. **Otvírání studánek**
   - po jedenácti hodinách náročného spolkového života a čtyřech hodinách
     vyčerpávající schůze se dostáváme ke zlatému hřebu
   - akce bude probíhat v sedmi hospodách, ty budou vylosovány
     z patnácti
   - hádanky budou v příštích ročnících, nebudou nutné k postupu
   - za každou vyluštěnou hádanku pak budou bonusy
   - návrh zvýšit penalizaci za zvracení, neboť v pravidlech je možnost
     dopíjet za ostatní z týmu, je to tedy potřeba vyvážit malusem
   - tématické inspirační zdroje: orienťák, šifrovačka, geocaching
   - nápad: konec akce bude na vlakové zastávce Holešovice

Přerušení schůze: 23:40 až 23:50 (důvod: Nutný přesun ze Šachty do
TipSportu)

10. **Seznam hospod pro Otvírání studánek**
   - http://www.mapy.cz/s/hkKB
   1. U Budyho (ač Libeň a žádná Praha 7)
      Libeňský ostrov
   2. U Přístavu
      U průhonu 1194/64
   3. U Vrtule
      Tusarova 1537/19
   4. V Háji
      U průhonu 1070/25
   5. Paliárka
      Veletržní--Kamenická
   6. Sparta
      Šmeralova--Nad Královskou oborou
   7. Restaurace U sv. Antoníčka
      Pplk. Sochora 983/20
   8. Lázně
      Kostelní--Veverkova
   9. Pražan
      Výstaviště 415
   10. Na Kovárně
       Na Zátorách--Partyzánská
   11. Prašivka
       Jirečkova--Ovenecká
   12. Na Nové Šachtě
       Šimáčkova--U Smaltovny
   13. Aksamiťák
       U průhonu--U Měšťanských dvorů
   14. Na Mělníku
       Františka Křížka 745/28
   15. Jana Zajíce--Havanská
   16. Zahrádky
       Letenské sady
   17. Šlechtovka
       Stromovka
   18. U Vody (POVINNÁ!)
       U vody 1403/1
   19. Sochařská
   - čtyři sektory, ve kterých by mělo být podobné zastoupení
     vylosovaných hospod, jsou vyděleny severojižně nádražím
     a východozápadně zhruba ulicemi Veletržní a Přístavní (ovšem
     V Háji je na jihu a Aksamiťárna na severu)

Zakončení: 01:02